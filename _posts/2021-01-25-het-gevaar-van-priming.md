---
layout: post
tags: ['#publictech', 'strategic design']
title: "Het gevaar van priming"
image: https://www.jgroenen.nl/img/posts/algoritmeregister.png
caption: 
teaser: 'Zojuist een erg interessante sessie gehad over de mogelijkheid om een "algoritmeregister" te introduceren. Iedereen heeft daar wel iets van een beeld bij, maar bij nadere verkenning blijkt al snel: wat zit er nou eigenlijk in een "register", en wat valt er eigenlijk allemaal onder de noemer "algoritmes". Op die manier wordt het verzinnen van een oplossing een soort taalfilosofische exercitie.'
---
<strong>{{ page.teaser }}</strong>

Ook in andere projecten waar ik in meedraai komt dit vaak naar boven: een naam zoemt rond, of bepaalde woorden worden vaak gebruikt, en voordat je het weet loopt iedereen rond met het idee dat er al een oplossingsrichting is, terwijl eigenlijk niet eens duidelijk is wat het probleem is.

![Algoritmeregister]({{ page.image }})

Soms voelt het vervelend, maar volgens mij blijft het belangrijk om mensen daarop te wijzen. Er op te wijzen dat er daardoor een ontwerp emergeert uit een zak woorden. Waarbij het probleem is dat mensen zich daar allemaal een andere voorstelling bij maken. En dat het niet duidelijk is voor wie welk probleem precies wordt opgelost. Daarmee is het risico levensgroot dat een pad wordt ingeslagen van "tech push": eerst maken, en daarna kijken hoe we het gaan inzetten.

Design biedt manieren om dit te voorkomen, maar in de praktijk is het dan vaak te laat. Een goede manier om daar mee om te gaan is het zoeken van doelgroepen met een probleem gerelateerd aan het concept en voor één van die groepen het probleem goed in beeld te brengen, en dan met het concept in je achterhoofd oplossingen te verzinnen waarin het concept zo ver mogelijk gebogen wordt richting een oplossing van dat probleem.